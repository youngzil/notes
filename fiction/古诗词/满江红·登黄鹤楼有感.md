满江红·登黄鹤楼有感  
    宋·岳飞  
遥望中原，荒烟外、许多城郭。想当年、花遮柳护，凤楼龙阁。  
万岁山前珠翠绕，篷壶殿里笙歌作。到而今、铁骑满郊畿，风尘恶。  
兵安在？膏锋锷。民安在？填沟壑。叹江山如故，千村寥落。  
何日请缨提锐旅，一鞭直渡清河洛。却归来、再续汉阳游，骑黄鹤。



满江红为一词牌名，此调为双调93字，前阕4仄韵，后阙5仄韵，前阕5、6句、后阕7、8句要对仗。后阕3字4字也可对仗。

